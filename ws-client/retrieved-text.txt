Flop del finanziamento del Pnrr per le colonnine di ricarica delle auto elettriche.
- end of article -

- end of article -
I due bandi indetti del Ministero dell'Ambiente della sicurezza energetica hanno assegnato soltanto 96 milioni di euro rispetto ai 640 disponibili. Hanno ottenuto i fondi 3.800 stazioni di ricarica, contro le oltre 18.000 previste. Lo scrive il sito di energia Staffetta Quotidiana.
- end of article -
Interpellato dall'ANSA, il ministero dell'Ambiente ha spiegato che l'insuccesso dei bandi è dovuto allo scarso interesse del mercato per la mobilità elettrica nelle aree extra-urbane. Per non perdere i fondi del Pnrr, il Mase ha raggiunto un accordo con Anas e Ferrovie dello Stato per realizzare le colonnine mancanti.
- end of article -

- end of article -
Il primo bando del Mase, uscito a luglio, stanziava risorse per 360 milioni di euro per 7.500 colonnine super-veloci sulle strade extra-urbane e 280 milioni per 10.880 colonnine sulle strade urbane. Visto che il primo bando era andato mezzo deserto, ad ottobre era stato emesso un nuovo bando, con regole cambiate su indicazioni degli stessi operatori del settore.
- end of article -
Ma alla fine, scrive Staffetta Quotidiana, sono stati assegnati solo 52,7 milioni per 2.766 stazioni di ricarica nelle aree urbane e 43,9 milioni di euro per 1.080 stazioni nelle aree extra-urbane.
- end of article -
La società che ha ricevuto più finanziamenti è Fastway, con 1.380 stazioni e 33,7 milioni, seguita da Electra Italia (369 per 12,2 milioni), Enel X (618 stazioni per 8,8 milioni), Be Charge (261 per 7,8 milioni), A2A (175 per 5,9 milioni), Tamoil (85 per 3,9 milioni), Free to X (108 per 3,4 milioni), Gasgas (65 per 3,1) On Electric (146 per 3 milioni), Neogy (192 per poco meno di 3 milioni), Edison (136 per 2,3 milioni).
- end of article -
Riproduzione riservata © Copyright ANSA
La Commissione europea ha approvato un regime di aiuti di Stato italiano dalla dotazione stimata di 9,7 miliardi di euro a sostegno della produzione di energia elettrica rinnovabile per promuovere la transizione energetica.
- end of article -
Sosterranno la costruzione di nuovi impianti di eolico onshore, solare fotovoltaico, idroelettrico e gas residuati dei processi di depurazione, che secondo le previsioni immetteranno un totale di 17,65 GW di capacità di energia elettrica prodotta da fonti rinnovabili.
- end of article -

- end of article -
Gli impianti dovranno entrare in funzione entro 36 mesi dalla data di concessione dell'aiuto.
- end of article -

- end of article -

- end of article -
Riproduzione riservata © Copyright ANSA
Il bilancio preventivo dell'Inps per il 2025 stima un risultato di esercizio negativo di 9.287 milioni di euro, sostanzialmente pari alle previsioni assestate del 2024 che segnalavano un rosso di 9.210 milioni di euro.
- end of article -

- end of article -
Lo si legge in una nota diffusa dal Consiglio di indirizzo e vigilanza dell'Istituto diffusa dopo l'approvazione del documento.
- end of article -
La spesa prevista per le pensioni previdenziali "è pari a 325.784 milioni di euro, con un incremento del 1,2% rispetto al preventivo assestato 2024, derivante quasi esclusivamente dalle rivalutazioni delle pensioni in essere".
- end of article -

- end of article -

- end of article -
Riproduzione riservata © Copyright ANSA
Dovrebbe essere stato un 'fat finger', un errore nell'inserimento di un ordine, la ragione che ha portato all'improvviso crollo del titolo Eni all'apertura delle contrattazioni a Piazza Affari.
- end of article -

- end of article -

- end of article -
L'errore, secondo fonti di mercato, avrebbe provocato un ingente ordine di vendita da parte di un intermediario che avrebbe generato un 'flash crash' di Eni, sprofondato del 6,3% e immediatamente sospeso dalle contrattazioni per eccesso di volatilità.
- end of article -

- end of article -
Una volta riammesso, il titolo si è sostanzialmente allineato all'andamento debole del comparto petrolifero, recuperando gran parte delle perdite.
- end of article -
Riproduzione riservata © Copyright ANSA
Nell'Aula del Senato si approva con 84 sì, nessun no, 51 astenuti, il ddl per istituire una commissione d'inchiesta sulle banche.
- end of article -
Con il testo, nato dalla sintesi dei 2 progetti di legge presentati dal senatore FI Pierantonio Zanettin e da Mario Turco (M5S), prende il via una Commissione monocamerale per indagare sul sistema bancario, finanziario e assicurativo con particolare riguardo alla tutela dei risparmiatori, all'accesso al credito di giovani, famiglie e imprese, incluse microimprese e piccole e medie imprese e ai rapporti con la clientela, considerando l'utilizzo delle nuove tecnologie, compresa l' intelligenza artificiale.
- end of article -

- end of article -
"Come Pd, in coerenza con il nostro atteggiamento in Commissione, abbiamo espresso un voto di astensione sull'istituzione di una commissione di inchiesta sul sistema bancario.
- end of article -

- end of article -
È infatti lecito, se non addirittura doveroso, dubitare che tra le priorità del Paese, in questo momento così critico dal punto di vista geopolitico ed economico, ci sia l'istituzione dell'ennesima commissione parlamentare d'inchiesta. Crediamo infatti che alcuni degli obiettivi, anche condivisibili, di questa commissione si sarebbero potuti perseguire tramite strumenti di lavoro ordinari o indagini conoscitive o tramite l'attività delle autorità di vigilanza. Viene infatti il dubbio che l'insistenza della maggioranza sull'istituzione di una apposita commissione risponda più a logiche di equilibri interni ai partiti di governo che ad una stringente necessità", ha detto la senatrice Cristina Tajani, capogruppo del Pd in Commissione Finanze, nell'Aula di Palazzo Madama, in dichiarazione di voto sul provvedimento.
- end of article -
Riproduzione riservata © Copyright ANSA
Lo shopping di Natale entra nel vivo.
- end of article -

- end of article -
A sette giorni dal 24 dicembre, un italiano su due (il 53%) deve ancora terminare di acquistare i doni da mettere sotto l'albero.
- end of article -

- end of article -
In media, si faranno poco meno di nove regali a testa, per un budget di 225 euro a persona ed una spesa complessiva di 8,1 miliardi. Sotto l'albero gli italiani troveranno soprattutto capi e accessori moda, giocattoli, prodotti di profumeria e cosmetica e libri. È quanto emerge da un sondaggio condotto da Ipsos per Confesercenti.     Nel budget per i regali a contare è la tredicesima. Dai 225 euro di media si passa a 270 euro tra chi riceve la mensilità in più. Con l'avvicinarsi del Natale, i negozi guadagnano terreno e battono l'online 6 a 4. I consumatori sceglieranno infatti un punto vendita fisico per il 61% circa degli acquisti: il 46% presso un negozio, di vicinato o in un centro commerciale, il 10% in un negozio monomarca di una grande catena e il 4% in un mercato o mercatino. Il 38% dei doni, invece, verrà acquistato online, soprattutto presso le grandi piattaforme (36%), mentre si riduce (2%) la quota degli acquisti effettuati direttamente sul sito del produttore.     Nella classifica dei regali vince la moda: prodotti di abbigliamento e accessori sono infatti in cima alla lista dei regali del 47% dei consumatori, mentre un ulteriore 19% donerà delle calzature. Al secondo posto della classifica dei regali più ricercati, prodotti di cosmetica (42% delle indicazioni, con una preferenza per i profumi). Chiudono il podio giochi e giocattoli, indicati dal 37% degli intervistati. Tra i cinque doni più scelti anche libri e prodotti editoriali (33%) e tecnologia (32%). Il 30% si indirizzerà invece su un dono gastronomico, il 23% su un prodotto da enoteca. Nella top ten dei regali anche gioielli/bigiotteria (26%) e oggettistica e prodotti da collezione (24%).     "Gli italiani non rinunciano al Natale, ma il quadro che emerge dagli ultimi mesi suggerisce uno stato di incertezza persistente - anche a causa delle tensioni, economiche e non solo, del contesto internazionale - che rischia di riflettersi negativamente anche sulla dinamica dei consumi natalizi", commenta Confesercenti.
- end of article -
Riproduzione riservata © Copyright ANSA
Cento collegamenti giornalieri alta velocità tra Milano e Roma e 50mila posti disponibili ogni giorno, di cui oltre 35mila tra Milano e Napoli; prolungamento dei collegamenti Intercity verso Bardonecchia, Lecce, Bari, Milano e Bolzano e nuove soluzioni digitali per chi viaggia con Regionale.
- end of article -
Sono alcune delle novità introdotte nella nuova offerta invernale di Trenitalia (gruppo Fs), "partita all'insegna del turismo sostenibile e dell'intermodalità".
- end of article -

- end of article -
Nel 2024, rende noto Trenitalia, Frecce, Intercity e Regionale hanno registrato circa mezzo miliardo di passeggeri.
- end of article -
Riproduzione riservata © Copyright ANSA
Nel mese di ottobre l'Istat stima un calo delle esportazioni dell'1,9% mentre le importazioni calano dello 0,3% rispetto al mese precedente.
- end of article -

- end of article -
La diminuzione su base mensile dell'export è marcata per i mercati extra-Ue (-3,2%), contenuta per l'area Ue (-0,7%). Su base annua, l' aumento dell'export è stato dell'1,6% in termini monetari, mentre è pressoché stazionario in volume (-0,1%).
- end of article -
Il saldo commerciale di ottobre è stato pari a +5.153 milioni di euro (era +4.495 milioni a ottobre 2023). Mentre nei dieci mesi è pari a +45.034 milioni (era +24,6 miliardi nei primi dieci mesi del 2023). Sempre a ottobre Il deficit energetico si riduce a -4.706 milioni, da -5.204 milioni dell'anno prima.
- end of article -

- end of article -
I prezzi all'importazione diminuiscono dello 0,1% su base mensile e dell'1,5% su base annua (era -0,5% a settembre) "La riduzione congiunturale dell'export è dovuta in particolare alle minori esportazioni di beni strumentali verso i paesi extra-Ue, ed è condizionata dalle vendite di mezzi di navigazione marittima realizzate il mese precedente; al netto di queste, la riduzione è più contenuta (-1,0%)", commenta l'Istat.
- end of article -
Riproduzione riservata © Copyright ANSA
La produzione industriale americana si è contratta in novembre dello 0,1%.
- end of article -
Il dato è peggiore delle attese degli analisti, che scommettevano su un aumento dello 0,3%.
- end of article -
Riproduzione riservata © Copyright ANSA
L'indice Zew tedesco, che misura la fiducia degli investitori sull'andamento dell'economia della Germania, è balzato a dicembre a 15,7 dai 7,4 punti del mese precedente.
- end of article -

- end of article -
Le previsioni indicavano un peggioramento a 6,9.
- end of article -

- end of article -

- end of article -
L'indice Ifo, che misura la fiducia delle imprese in Germania, è calato a dicembre, segnando 84,7 punti dopo gli 85,6 di novembre. Si tratta del valore peggiore registrato dal maggio 2020. La debolezza economica della Germania, si legge nel comunicato dell'Istituto di Monaco, è diventata cronica.
- end of article -
Riproduzione riservata © Copyright ANSA
Il governatore della Banca di Francia, Francois Villeroy de Galhau, lancia l'allarme sull'elevato livello di debito pubblico della seconda economia della zona euro paralizzata da crisi politiche a ripetizione.
- end of article -

- end of article -

- end of article -
Intervistato da quotidiano Le Figaro, avverte che "se il nostro Paese resta nella negazione di bilancio, rischia uno avvitamento economico progressivo". Le incertezze sul piano nazionale ed internazionale hanno indotto ieri la Banque de France a tagliare le stime di crescita per il 2025. L'istituto prevede ora una crescita del Pil allo 0,9% nel 2025, contro 1,2% in precedenza.
- end of article -

- end of article -
Anche la previsione per il 2026 viene tagliata di 0,2 punti rispetto alle proiezioni di settembre, all'1,3%, stessa percentuale prevista per il 2027. La Banque de France stima sempre una crescita dell'1,1% quest'anno. Villeroy invita il Parlamento a tenersi alla larga dalle "zizzanie politiche" e sottolinea che la questione dei conti pubblici deve "andare oltre i diversi interessi partigiani e personali".
- end of article -
Riproduzione riservata © Copyright ANSA
Il tasso di disoccupazione nel Regno Unito è rimasto stabile nei tre mesi fino a ottobre, al 4,3%, lo stesso valore registrato alla fine di settembre, secondo i dati presentati oggi dall'Ufficio nazionale di statistica (Ons).
- end of article -
La crescita dei salari invece escludendo i bonus è arrivata al 5,2%, rispetto al precedente 4,9%.
- end of article -

- end of article -
Secondo l'Ons, "dopo un rallentamento costante per più di un anno", si è assistito a "una crescita più forte dei salari nel settore privato". L'aumento corrisponde al 2,2% in termini reali, considerando quindi l'effetto dell'inflazione.
- end of article -

- end of article -
La crescita dei salari ha rafforzato le previsioni degli analisti secondo cui la Bank of England manterrà invariati i tassi di interesse nella riunione in programma giovedì, anche a fronte di un'inflazione al di sopra dell'obiettivo del 2% fissato dalla banca centrale britannica.
- end of article -
Riproduzione riservata © Copyright ANSA
Nel mese di novembre 2024, l'indice nazionale dei prezzi al consumo per l'intera collettività (Nic), al lordo dei tabacchi, diminuisce dello 0,1% su base mensile e aumenta dell'1,3% su base annua (da +0,9% del mese precedente); la stima preliminare era +1,4%.
- end of article -

- end of article -
Lo rende noto l'Istat rivedendo la stima preliminare.
- end of article -

- end of article -
La risalita del tasso d'inflazione risente in primo luogo dell'accelerazione dei prezzi dei beni energetici regolamentati (da +3,9% a +7,4%) e dell'attenuarsi della flessione di quelli dei beni energetici non regolamentati (da -10,2% a -6,6%).
- end of article -
I prezzi dei beni alimentari, per la cura della casa e della persona - il cosiddetto carrello della spesa - accelerano su base tendenziale da +2,0% a +2,3%, come anche quelli dei prodotti ad alta frequenza d'acquisto (da +1,0% a +1,6%).
- end of article -
Riproduzione riservata © Copyright ANSA
Fondi per valorizzare gli oratori, risorse per promuovere il mare e le gare ciclistiche: nel corso delle votazioni agli emendamenti alla manovra in commissione Bilancio alla Camera arriva il sì a tante micromisure.
- end of article -

- end of article -
E sempre a favore di interventi localistici spunta un fondo ad hoc presso il ministero dell'Economia da oltre cento milioni nel triennio. Un pacchetto di misure che trova spazio accanto a temi di respiro più ampio, dal taglio dell'Ires alla rivisitazione della web tax passando per il rifinanziamento del Reddito di libertà.
- end of article -
- ORATORI, MARE, PISTE CICLABILI: cinquecentomila euro per incentivare la funzione sociale, civile ed educativa svolta dagli oratori; ma anche tre milioni nel 2025 per "promuovere un'economia e una crescita blu sostenibili". E ancora: fondi per le gare ciclistiche professionistiche (2 milioni di euro per l'anno 2025) ed un incremento di 100 euro, da 1.000 a 1.100 euro, la spesa detraibile per i non vedenti per il mantenimento dei cani guida. Spunta infine un fondo al Mef per misure in favore degli enti locali e per micro-interventi da ripartire sulla base di uno specifico atto di indirizzo delle Camere. - VIOLENZA DONNE: viene rifinanziato - con un ulteriore milione - il reddito di libertà "per garantire l'effettiva indipendenza economica delle donne vittime di violenza". - MISSIONI INTERNAZIONALI: aumentano con 120 milioni nel 2025 i fondi per le missioni internazionali. - STIPENDI PARLAMENTARI: scatta il divieto di incarichi retribuiti nei Paesi extra Ue per i componenti di governo e i parlamentari, europarlamentari e governatori. In caso di inosservanza, il versamento delle somme percepite va all'erario. - IRES premiale, GIU' DEL 4%. PAGANO LE BANCHE: cala - nel 2025 - dal 24 al 20% l'aliquota per le imprese che accantonano almeno l'80% degli utili e ne reinvestono il 30% per acquistare beni strumentali, destinati a strutture produttive in Italia. Previsti anche dei paletti occupazionali, tra cui l'assunzione a tempo indeterminato dell'1% di lavoratori in più. Le risorse - tra i 400 e i 500 milioni - arrivano dalle banche attraverso la riduzione ulteriore (dal 65% al 54%) della quota di deduzione delle svalutazioni e perdite su crediti. - FLAT TAX DIPENDENTI: sale da 30mila a 35mila euro la soglia del reddito da lavoro dipendente per poter usufruire della tassa piatta al 15% o al 5 per dipendenti e pensionati. - WEB E CRIPTO: la tassa digitale torna solo per le grandi imprese, con fatturato oltre i 750 milioni di euro. Si allenta anche la stretta sulle cripto attività: scompare per il 2025 il maxi aumento al 42% dell'imposta sostitutiva che resta dunque al 26%, mentre nel 2026 il prelievo salirà al 33 per cento.
- end of article -

- end of article -
- SUD E ZES: aumenta da 1,6 a 2,2 miliardi il credito d'imposta per investimenti nella Zona economica speciale del mezzogiorno. Per "mantenere i livelli di crescita occupazionale e contribuire alla riduzione dei divari territoriali" arriva anche lo sgravio del 25% sui contributi per i lavoratori. - GIOVANI: i nuovi assunti potranno aumentare il proprio montante contributivo versando all'Inps una maggiorazione della quota di aliquota pensionistica a proprio carico. Si va invece verso un aumento di 8 euro al mese delle pensioni dei soggetti disagiati over 70. - NASPI, LA NORMA ANTI FURBETTI: chi ha dato dimissioni volontarie da un lavoro a tempo indeterminato nei 12 mesi precedenti avrà diritto alla Naspi in caso di licenziamento da un nuovo impiego solo se ha almeno 13 settimane di contribuzione dal nuovo impiego, perso il quale si richiede l'indennità. - TURN OVER E INFERMIERI: niente riduzione nel 2025 del turn over per forze di polizia e vigili del fuoco nonché per i ricercatori universitari; gli straordinari del personale infermieristico vengono tassati con una aliquota del 5%. - SCUOLA E FAMIGLIA: arriva il 'Fondo dote famiglia' da 30 milioni di euro per rimborsare le spese per lo sport o le attività extrascolastiche per i figli tra i 6 e 14 anni dei nuclei con Isee sotto i 15mila euro. - BONUS, DALLA LAVATRICE ALLO SPORT: cento euro in arrivo per chi deve cambiare elettrodomestico, che salgono a 200 se l'Isee è sotto i 25mila euro. Torna anche, ma solo per i titolari di reddito d'impresa, il credito d'imposta per interventi di manutenzione e restauro di impianti sportivi. - SCOMMESSE, TARIFFE AUTOSTRADALI, CONCESSIONI ELETTRICHE: scommesse e tasse sui giochi saranno più care, le tasse d'imbarco saliranno invece di 50 centesimi per i voli extra Ue, alcune tariffe autostradali saranno incrementate dell'1,8%. Arriva anche "la proroga di 40 anni delle concessioni relative alla distribuzione elettrica", denuncia il Pd. - RAI, FUORI IL PERSONALE DALLA SPENDING: i costi per il personale vengono esclusi dalla stretta prevista per la Rai, che viene limitata alle sole consulenze esterne.
- end of article -

- end of article -

- end of article -

- end of article -
Riproduzione riservata © Copyright ANSA
"Sul fronte dei monopattini assistiamo al caos più totale" per via delle norme del nuovo Codice della Strada, "i centralini e i servizi di assistenza delle società di sharing sono intasati dalle richieste di chiarimenti da parte di clienti", "che non sanno se possono circolare anche in assenza di casco, e se i mezzi a noleggio siano in regola con le nuove norme che prevedono targa e assicurazione obbligatoria".
- end of article -

- end of article -
Lo afferma Luigi Gabriele per conto dell'Alleanza per la mobilità sostenibile, di cui fanno parte Consumerismo No Profit, gli operatori di Assosharing, i produttori e distributori quali Platum e Attiva, i rivenditori.
- end of article -
Riproduzione riservata © Copyright ANSA